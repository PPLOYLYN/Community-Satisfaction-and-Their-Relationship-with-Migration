# Community-Satisfaction-and-Their-Relationship-with-Migration

ความพึงพอใจในคุณภาพชีวิตของประชาชนในแต่ละพื้นที่ เป็นภาพสะท้อนของสภาพแวดล้อม คุณภาพชีวิต สังคม เศรษฐกิจ อาชีพ ตลอดจนปัจจัยแวดล้อมอื่น ๆ ที่มีผลต่อการดำรงชีวิต ซึ่งปัจจัยเหล่านี้อาจจะมีอิทธิพลต่อทิศทางการตัดสินใจในการเลือกตั้งถิ่นฐานและแนวโน้มการย้ายที่อยู่อาศัยของประชาชนในอนาคต 

นอกจากความพึงพอใจที่เป็นภาพสะท้อนของของปัจจัยที่มีผลต่อการดำรงชีวิตแล้ว ความต้องการของประชาชนก็เป็นสิ่งที่สะท้อนให้เห็นถึงประเด็นที่ประชาชนต้องการให้หน่วยงานรัฐบาลเข้ามามีบทบาทในการช่วยเหลือและพัฒนาได้อย่างตรงประเด็น การทำความเข้าใจความต้องการเหล่านี้จะช่วยให้สามารถออกแบบนโยบายที่ตอบสนองต่อปัญหาเชิงโครงสร้าง และส่งเสริมคุณภาพชีวิตของประชาชนในระยะยาวได้  

ดังนั้นเมื่อสภาพแวดล้อมในพื้นที่หนึ่งไม่สอดรับกับความต้องการหรือความคาดหวังของผู้คน การย้ายถิ่นฐานจึงได้กลายมาเป็นทางเลือกสำหรับการมีคุณภาพชีวิตที่ดีขึ้นของประชาชน เพราะการตัดสินใจโยกย้ายออกจากชุมชนของตน เป็นมากกว่าการเปลี่ยนที่อยู่ หากยังเป็นการแสวงหาสภาพแวดล้อมที่เอื้อต่ออนาคตและความเป็นอยู่ที่ดีกว่าเดิม 

ในรายงานนี้จะพาไปศึกษาดูถึงความสัมพันธ์ระหว่างความคิดเห็นของประชาชนเกี่ยวกับความเป็นอยู่ ความต้องการของประชาชน และความสัมพันธ์กับการย้ายถิ่นฐานของประชาชน ผ่านการวิเคราะห์ข้อมูลเชิงลึกที่สามารถนำไปใช้ประโยชน์ในเชิงนโยบาย ไม่ว่าจะเป็นภาครัฐ ภาคเอกชน หรือแม้แต่ผู้ที่สนใจ ทั้งนี้เพื่อนำข้อมูลไปใช้เป็นแนวทางในการปรับปรุงและพัฒนาชุมชนให้ตอบสนองต่อความต้องการของประชาชนได้อย่างแท้จริง 


PART 1: ความพึงพอใจต่อสภาพความเป็นอยู่ในชุมชน 



![G1](https://github.com/PPLOYLYN/Community-Satisfaction-and-Their-Relationship-with-Migration/blob/main/G1.png)
(กราฟที่ 1) ร้อยละระดับความพึงพอใจต่อสภาพความเป็นอยู่ของประชาชนในภาพรวมทั่วประเทศ (ปี2565) 
จากกราฟที่ 1 จะพบว่า ในปี2565 ด้านระบบสาธารณูปโภค และ ด้านความปลอดภัยในชีวิตและทรัพย์สิน เป็น 2 ด้านที่มีระดับความพึงพอใจ "มาก" สูงที่สุด แต่อย่างไรก็ตาม ประชาชนที่ตอบระดับความพึงพอใจ "มากที่สุด" ยังมีจำนวนน้อย แสดงให้เห็นว่าแม้จะมีความพึงพอใจ แต่ก็ยังไม่ถึงจุดที่ประชาชนรู้สึกว่า "ดีที่สุด"   

ในขณะที่ด้านที่ได้รับความพึงพอใจระดับ "ไม่พึงพอใจ"  มีทั้งหมด 3 ด้าน ดังนี้  

1. การเข้าถึงแหล่งเงินทุนดอกเบี้ยต่ำ คิดเป็น ร้อยละ 11.3  

2. การได้รับข้อมูลข่าวสารต่างๆ เพื่อลดความเสี่ยงจากภัยพิบัติฯ คิดเป็น ร้อยละ 3.5  

3. ความร่วมมือระหว่างหน่วยงานภาครัฐและชุมชน/หมู่บ้านในการแก้ไขปัญหาในพื้นที่ คิดเป็น ร้อยละ 1.5
 
![G2](https://github.com/PPLOYLYN/Community-Satisfaction-and-Their-Relationship-with-Migration/blob/main/G2.png)
(กราฟที่ 2) ร้อยละระดับความไม่พึงพอใจต่อการเข้าถึงแหล่งเงินทุนดอกเบี้ยต่ำ (ปี2565) จำแนกตามภูมิภาค 

 

จากกราฟที่ 2 เมื่อพิจารณาความพึงพอใจด้านการเข้าถึงแหล่งเงินทุนดอกเบี้ยต่ำจำแนกตามภูมิภาค พบว่า ภาคใต้ชายแดน และ กรุงเทพมหานคร เป็น 2 ภาคที่มีร้อยละของประชาชนตอบว่า "ไม่พึงพอใจ" สูงที่สุด โดยภาคใต้ชายแดนอยู่ที่ ร้อยละ 9.6 และกรุงเทพฯ ที่ ร้อยละ 8.5   โดยจะเห็นว่าการตอบคำถามความพึงพอใจนี้แม้ว่า กรุงเทพฯ จะเป็นศูนย์กลางทางเศรษฐกิจ แต่จากปัญหาความเจริญที่กระจุกตัว ทำให้โอกาสทางเศรษฐกิจไม่ได้กระจายอย่างทั่วถึง อาจทำให้มีประชากรบางกลุ่มไม่สามารถเข้าถึงแหล่งเงินทุนได้ ขณะที่ภาคใต้ชายแดน (ปัตตานี ยะลา และนราธิวาส) ที่มีความอ่อนไหวจากสถานการณ์ความไม่สงบยาวนาน อาจทำให้ภาครัฐและเอกชน เข้าไปช่วยเหลือ หรือสร้างแหล่งเงินทุนทางเศรษฐกิจให้กับพื้นที่เหล่านี้ได้ยาก 

 

 

PART 2: ความต้องการของประชาชนที่ต้องการให้ภาครัฐเข้ามาช่วยเหลือ  

จากกราฟที่ 3 กราฟร้อยละความต้องการของประชาชนที่ต้องการให้ภาครัฐเข้ามาช่วยเหลือ (ปี 2566) สูงสุด 3 อันดับ ทั่วประเทศ พบว่า ด้านค่าครองชีพ ประชาชนมีความต้องการสูงถึงร้อยละ 39.1 , รองลงมา ด้านปรับ/เพิ่มราคาพืชผลทางการเกษตร ร้อยละ 38.8 และด้านจัดหาอาชีพเสริมเพิ่มรายยได้ ร้อยละ 21.1 โดยทั้ง 3 ด้านนี้ล้วนเกี่ยวข้องกับ “เศรษฐกิจในระดับครัวเรือน” สะท้อนให้เห็นถึงความต้องการของประชาชนในการแก้ไขปัญหาค่าครองชีพ และการมีอาชีพเสริมเพื่อเพิ่มรายได้แม้ประชาชนมีความพยายามในการหารายได้เพิ่มเติมผ่านอาชีพเสริม แต่จากกราฟที่1และ2  พบว่าข้อจำกัดในการเข้าถึงแหล่งเงินทุน กลับกลายเป็นอุปสรรคสำคัญ 

 
![G3](https://github.com/PPLOYLYN/Community-Satisfaction-and-Their-Relationship-with-Migration/blob/main/G3.png)
(กราฟที่ 3)  ร้อยละความต้องการของประชาชนที่ต้องการให้ภาครัฐเข้ามาช่วยเหลือ (ปี2566) สูงสุด 3 อันดับ ทั่วประเทศ 

 
![G4](https://github.com/PPLOYLYN/Community-Satisfaction-and-Their-Relationship-with-Migration/blob/main/G4.png)
(กราฟที่ 4)  ร้อยละความต้องการของประชาชนที่ต้องการให้ภาครัฐเข้ามาช่วยเหลือ (ปี2566) สูงสุด 3 ของภาคใต้ชายแดน และ กรุงเทพฯ 

หมายเหตุ: 

พัฒนาเกษตร หมายถึง ปรับ/เพิ่มราคาพืชผลทางการเกษตรที่ราคาตกต่ำ (ข้าว ยางพารา อ้อย ปาล์มน้ำมัน สัตว์น้ำ สัตว์บก ฯลฯ) 

ปัญหาว่างงาน หมายถึง แก้ไขปัญหาว่างงาน/ตกงาน 

รายได้เสริม หมายถึง จัดหาอาชีพเสริมเพิ่มรายได้ 

ค่าครองชีพสูง หมายถึง แก้ไขปัญหาค่าครองชีพสูง 

 

จากกราฟที่ 4 เมื่อนำข้อมูลมาพิจารณาลึกลงไปในแต่ละพื้นที่ โดยเลือกจากภาคใต้ชายแดน และ กรุงเทพฯ  จะเห็นภาพของ ความต้องการที่แตกต่างกันไปตามลักษณะการดำเนินชีวิตของแต่ละพื้นที่ แต่ยังคงวนอยู่กับแกนกลางเดียวกันคือ เศรษฐกิจและอาชีพในระดับครัวเรือน 

ในภาคใต้ชายแดนที่เป็นพื้นที่เกษตรกรรม จังหวัดยะลา และ นราธิวาส จะมีอันดับความต้องการของประชาชนที่เหมือนกัน ปัญหาหลัก คือ 1. ด้านปรับ/เพิ่มราคาพืชผลทางการเกษตรราคาตกต่ำ (ข้าว ยางพารา อ้อย ปาล์มน้ำมัน สัตว์น้ำ สัตว์บก ฯลฯ)  ส่วนปัตตานีด้านนี้ตกไปอยู่อันดับที่3  

ซึ่งความต้องการของประชาชนด้านนี้ เกิดจากราคาพืชผลทางการเกษตรตกต่ำ ส่งผลให้เกษตรกรรายได้น้อยและขาดความมั่นคงทางเศรษฐกิจ 

อันดับที่2 ของทั้ง 3 จังหวัดคือด้านแก้ไขปัญหาค่าครองชีพสูง  และอันดับที่ 3 การแก้ไขปัญหาว่างงาน/ตกงาน โดยจังหวัดปัตตานีไม่มีด้านนี้ติด1ใน3อันดับ แต่มีด้านจัดหาอาชีพเสริมเพิ่มรายได้ เข้ามาเป็นอันดับที่ 1 ซึ่งแท้จริงแล้วก็เป็นส่วนคล้ายคลึงกับปัญหาการว่างงานเช่นกัน 

ขณะที่กรุงเทพฯ 3 อันดับความต้องการของประชาชนมีด้านที่ไม่แตกต่างไปจากภาคใต้ชายแดน นั่นคือเผชิญกับปัญหาค่าครองชีพสูง, การว่างงาน โดยเฉพาะกลุ่มที่มีรายได้ไม่เพียงพอ การ จัดหาอาชีพเสริม จึงเป็นวิธีที่ช่วยเสริมรายได้ในทั้งสองพื้นที่ โดยเฉพาะกรุงเทพฯ ที่มีความต้องการงานเสริมเพื่อรับมือกับค่าครองชีพที่สูงขึ้น. 

 

 

PART 3: การย้ายถิ่น (จำนวนผู้ย้ายถิ่น)? ตามชื่อไฟล์ 

 

 
![G5](https://github.com/PPLOYLYN/Community-Satisfaction-and-Their-Relationship-with-Migration/blob/main/G5.png)
(กราฟที่ 5 ) อัตราการย้ายถิ่นออกจากถิ่นเดิม จำแนกตามภูมิภาค ในปี 2565-2567 

จากกราฟที่ 5 พบว่า ในปี 2565 และปี2566 มีอัตราการย้ายถิ่นตามจำแนกตามภูมิภาค โดยจะเห็นได้ว่ามีอันดับอัตราการย้ายถิ่นเหมือนกัน เรียงจากมากไปน้อยคือ 1. ภาคตะวันออกเฉียงเหนือ 2. กรุงเทพฯ 3. ภาคกลาง 4. ภาคเหนือ และอันดับที่ 5. ภาคใต้ แต่ในปี2567 จะเห็นได้ว่ามีอันดับการเปลี่ยนแปลงที่น่าสนใจ โดย กรุงเทพฯ ขึ้นมาเป็นอันดับ 1 และภาคตะวันออกเฉียงเหนือลดลงมาเป็นอันดับ 2 ซึ่งในปี2567นี้ จะสอดคล้องกับ กราฟที่ 4 ที่เราได้ทำการเจาะลึกความต้องการของประชาชนจากปี2566 โดยมีกรุงเทพฯ เป็นพื้นที่ที่ประชาชนสะท้อน “ความต้องการให้ภาครัฐเข้ามาช่วยเหลือ” สูงสุดในประเด็น ค่าครองชีพที่สูงขึ้น ปัญหาการว่างงาน และความต้องการอาชีพเสริม ซึ่งสอดคล้องกับระดับความไม่พึงพอใจต่อการเข้าถึงแหล่งเงินทุนที่เราพบในกราฟที่ 1 และ 2 ที่ชี้ให้เห็นว่าการย้ายถิ่นฐานในช่วง 3 ปีที่ผ่านมาเป็นแนวโน้มหลักที่สอดคล้องกับปัจจัยทางเศรษฐกิจ 

 

ซึ่งตามสถิติการย้ายถิ่นของประชาชน ภาพรวมรายภาคในระหว่างปี 2565-2567 พบว่า การย้ายถิ่นฐานของประชาชนสามารถแบ่งออกได้เป็น 3 รูปแบบ คือ การย้ายมาคนเดียว, การย้ายมาทั้งครัวเรือน และการย้ายมาเพียงบางส่วนครัวเรือน 

File: ย้ายถิ่นตามรูปแบบ  > ทั้งประเทศ เอาปี 2565-2567 
![G6](https://github.com/PPLOYLYN/Community-Satisfaction-and-Their-Relationship-with-Migration/blob/main/G6.png)
(กราฟที่ 6) การย้ายถิ่นตามรูปแบบ ทั่วประเทศ (ปี 2565-2567)   

 

จากกราฟที่ 6 เมื่อทำการดูภาพรวมของทั่วประเทศจากรูปแบบในการย้ายถิ่นฐาน พบว่าในทั้ง 3 ปี (2565-2567) ประชาชนมีการย้ายถิ่นฐาน มากที่สุด คือ รูปแบบการย้ายมาคนเดียว รองลงมา คือ การย้ายทั้งครัวเรือน และรูปแบบการย้ายถิ่นฐานที่น้อยที่สุดคือ การย้ายมาบางส่วนของครัวเรือนซึ่งเราจะเห็นว่าอัตราการย้ายถิ่นเพียงลำพังอยู่ในระดับสูงกว่ารูปแบบอื่นอย่างเห็นได้ชัด นี่อาจสะท้อนภาวะที่ประชาชนต้องแยกตัวไปเพื่อหารายได้ ไม่สามารถพาครอบครัวย้ายถิ่นตามไปพร้อมกันได้ อันเนื่องมาจากค่าครองชีพที่สูง และความไม่มั่นคงในรายได้  ด้วยเหตุนี้การย้ายถิ่นจึงกลายมาเป็นทางเลือกที่ต้องมาพร้อมกับการแยกออกจากครอบครัว เพื่อมารับภาระเพิ่มโดยลำพัง 

 

 
![G7](https://github.com/PPLOYLYN/Community-Satisfaction-and-Their-Relationship-with-Migration/blob/main/G7.png)
(กราฟที่ 7) สาเหตุการย้ายถิ่นทั่วประเทศ 5 อันดับแรก (ปี 2565-2567) 

จากกราฟที่ 7 จะพบว่าสาเหตุหลักในการย้ายถิ่นฐาน ในช่วงปี 2565 - 2567 ปัจจัยหลักที่ส่งผลต่อการย้ายถิ่น 3 อันดับแรก ที่โดดเด่นในทุกปีได้แก่ 1. การติดตามคนในครอบครัว เป็นสาเหตุที่มีสัดส่วนสูงสุดทั้ง 3ปี, 2. การหางานทำ เป็นสาเหตุหลักสูงเป็นอันดับ 2 ในทุกปี แสดงให้เห็นว่าการเคลื่อนย้ายของประชากรยังคงได้รับอิทธิพลจากปัจจัยทางเศรษฐกิจ และ 3. การย้ายที่อยู่อาศัย ซึ่งหากพิจารณาร่วมกับกราฟที่ 6 การย้ายถิ่นฐานในรูปแบบการย้ายมาคนเดียว จะสอดคล้องกับสาเหตุการย้ายถิ่นที่ว่า “การหางานทำ” นอกจากนี้ยังสอดคล้องกับกราฟที่ 3และ 4 เกี่ยวกับความต้องการของประชาชนในด้านอาชีพเสริม รายได้ และค่าครองชีพ และในรูปแบบที่รองลงมาคือ การย้ายทั้งครัวเรือน ก็สอดคล้องตรงกับสาเหตุที่ว่า “การติดตามคนในครอบครัว” นั่นเอง  

 

   

Part 4: บทสรุปและข้อเสนอแนะ

จากการพาไปศึกษาดูถึงความสัมพันธ์ระหว่างความคิดเห็นของประชาชนเกี่ยวกับความเป็นอยู่ ความต้องการของประชาชน และความสัมพันธ์กับการย้ายถิ่นฐานของประชาชน ผ่านการวิเคราะห์ข้อมูลเชิงลึก จะสรุปได้ว่า ความพึงพอใจด้านที่ประชาชนมีความไม่พึงพอใจมากที่สุด คือ การเข้าถึงแหล่งเงินทุนดอกเบี้ยต่ำ โดยเฉพาะในพื้นที่กรุงเทพฯ และภาคใต้ชายแดน ซึ่งสะท้อนถึงภาวะเศรษฐกิจ ที่มีค่าครองชีพที่สูง รายได้ที่ไม่มั่นคง หรือขาดโอกาสในการเข้าถึงแหล่งเงินทุนการสร้างอาชีพและรายได้  และหากพิจารณาความต้องการของประชาชนที่ต้องการให้ภาครัฐช่วยเหลือร่วมด้วยก็จะพบว่ามีความสอดคล้องกับความพึงพอใจ นั่นคือ จะยังคงเกี่ยวกับเศรษฐกิจในระดับครัวเรือนโดยเฉพาะเรื่องค่าครองชีพ รายได้ และอาชีพเสริม  เมื่อความต้องการเหล่านี้ไม่ได้รับการตอบสนองอย่างเพียงพอ จึงเกิดเป็นปัจจัยร่วมที่ส่งผลต่อพฤติกรรมที่ทำให้ประชาชนมีแนวโน้มที่จะตัดสินใจย้ายถิ่น เพื่อแสวงหาสภาพแวดล้อมที่เอื้อต่อการดำรงชีวิตที่ดีขึ้น ถึงแม้ว่าในการตัดสินใจย้ายถิ่นฐานนั้น อาจทำให้ต้องพบกับปัญหาการแยกย้ายกันอยู่ในแต่ละครัวเรือน แต่นั่นก็เพื่อทำให้ตนเองและครอบครัวมีรายได้ ที่เพียงพอกับค่าครองชีพที่สูงเกินรายได้ครัวเรือน 

ซึ่งจากการวิเคราะห์ข้อมูลเชิงลึกนี้ หากภาครัฐและภาคเอกชน ได้นำข้อมูลเหล่านี้ไปประกอบใช้เป็นแนวทางในการปรับปรุงและพัฒนาชุมชน เพื่อให้ตอบสนองต่อความต้องการของประชาชน และเข้ามาช่วยแก้ไขปัญหาด้านเศรษฐกิจและความต้องการพื้นฐานของประชาชน อาจจะช่วยเพิ่มระดับความพึงพอใจในความเป็นอยู่ของประชาชนภายในประเทศให้ดีขึ้น และส่งผลต่อในการลดความต้องการที่ให้ภาครัฐเข้ามาช่วยเหลือลง รวมถึงลดปัญหาการย้ายถิ่นฐาน ที่ส่งผลให้ต้องผลัดพรากจากครอบครัว หรือปัญหาการกระจุกตัวของพื้นที่รายได้ ซึ่งมีผลต่อเศรษฐกิจของประเทศโดยรวม 
